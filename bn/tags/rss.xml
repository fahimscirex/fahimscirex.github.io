<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/"><channel><title>Tags on Plugged Into Matrix</title><link>https://fahimscirex.github.io/bn/tags/</link><description>Recent content in Tags on Plugged Into Matrix</description><image><url>https://fahimscirex.github.io/47</url><link>https://fahimscirex.github.io/47</link></image><generator>Hugo -- gohugo.io</generator><lastBuildDate>Sat, 08 Jan 2022 09:11:09 +0600</lastBuildDate><atom:link href="https://fahimscirex.github.io/bn/tags/rss.xml" rel="self" type="application/rss+xml"/><item><title>পুরান ঢাকায় একদিন</title><link>https://fahimscirex.github.io/bn/jrnl/puran-dhaka/</link><pubDate>Sat, 08 Jan 2022 09:11:09 +0600</pubDate><guid>https://fahimscirex.github.io/bn/jrnl/puran-dhaka/</guid><description><![CDATA[<p>ঢাকায় আসছি দশ বছরের-ও বেশি সময় আগে, একটু অদ্ভূত শুনাইলেও একটা সত্য ব্যাপার হইলো এই দশ বছরে ঢাকার অনেক জায়গাতেই পা ফেলা হয় নাই। বেইলি রোড, গুলশান, খিলগাঁও অন্যতম কিছু নাম। সৌভাগ্যবশত এই তালিকা থাইকা পুরান ঢাকার নামটা মুছে ফেলার সুযোগ ঘটছিলো কিছুদিন আগে। আরো নির্দিষ্ট কইরা বললে ২০২১ এর ২৫শে ডিসেম্বরে।</p>
<p>পুরান ঢাকা নিয়া বিশেষ রকমের কৌতুহল সবার মধ্যেই লক্ষ্য করছি। বাচ্চাকালে বিটিভিতে ‌&rsquo;বিশ্বাস&rsquo; দেখে দেখে আমার মধ্যেও সেই কৌতুহল বাসা বাঁধছিলো। পুরান ঢাকা মানে শুরুতেই বিরিয়ানি এরপর চিপা গলি, শ&rsquo;খানেক বছরের পুরান বিল্ডিং, লালবাগ, বাকর খানি, লাচ্ছি আর কী কী আছে সেই লিস্ট আমার কাছেও নাই। তো সেই পুরান ঢাকায় আমার পদার্পন হইছিলো হুট কইরা।</p>
<p>জাহিদের হঠাৎ ফোনকলে ইনভাইটেশন পাইছিলাম পুরান ঢাকা ঘুরার। ঘুরার নিয়ত আরও চার-পাঁচ মাস আগে থেকেই ছিলো তবে ২৫ তারিখে যাওয়ার ব্যাপারে আমার সামান্য আপত্তি শুরুতে থাকলেও, পরে &lsquo;যা আছে কপালে&rsquo; ভাব নিয়ে রাজি হয়ে গেছি। কপাল ভালোই ছিলো বলতে হবে।</p>
<h2 id="সটরইট-ট-ললবগ">স্ট্রেইট টু লালবাগ</h2>
<p>আমাদের প্রথম গন্তব্য ছিলো লালবাগ। এই ডে-আউট অন্যান্যগুলার থেকে একটু ভিন্ন ছিলো, কারণ যে চারজন গেছিলাম তাদের মধ্যে দুইজনের সাথে আমার পূর্ব পরিচয় ছিলোই না। সেই দুইজনের একজন হইলো তাসনিম এবং আরেকজন বাধন ভাই। তাসনিম আমাদের পিকআপ করছিলো ফার্মগেট থেকে। গাড়িতে চেপে বসার পর চললো ফার্মগেট থেকে শাহবাগ এরপর টিএসসি, ঢাবির এরিয়া হয়ে লালবাগের উদ্দেশ্যে।</p>
<figure class="align-center ">
    <img loading="lazy" src="/img/puran-dhaka/lalbagh-fort.webp#center"
         alt="ডানে পরিবিবির মাজার আর বামে মসজিদ"/> <figcaption>
            <p>ডানে পরিবিবির মাজার আর বামে মসজিদ</p>
        </figcaption>
</figure>

<p>ক্রিসমাসের দিন হওয়ার কারণেই সম্ভবত অন্যান্য দিনের তুলনায় ট্রাফিক তুলনামূলক কম ছিলো সেদিন। ঘন্টাখানেকের ভেতরেই সরু রাস্তা দিয়ে তৎকালীন লালবাগের কেল্লার মূল ফটকের সামনে হাজির হইলাম, কনস্ট্রাকশনের কাজ চলায় ঐদিক দিয়ে সুবিধা করতে না পেরে ভিন্ন রাস্তা দিয়ে যাওয়া লাগছিলো। কেল্লার আশেপাশের এরিয়া যতটা জমকালো ভাবছিলাম আদতে সেরকম কিছুই না, পুরান ঢাকার আর দশটা জায়গার মতই কেল্লার চারিদিকে সরু রাস্তা, মানুষ আর গাড়ি-ঘোড়া দিয়ে ভরা। তবে কেল্লার সামনে বেশ কিছু ভালো রেস্টুরেন্ট আর জুস বার আছে।</p>
<p><img loading="lazy" src="/img/puran-dhaka/lalbagh-fort-3.webp" alt="Lalbagh Fort"  />
</p>
<p>আমরা যখন পৌঁছাইছি তখন প্রায় দুপুরের কাছাকাছি সময়, সকালে সামান্য শীত থাকলেও ততক্ষণে রোদের কারণে আবহাওয়া গরম হওয়া শুরু হইছে। যাই হোক, চারজনে টিকিট কেটে ঢুকে পড়লাম কেল্লায়। প্রথম নজরেই জায়গাটা আমার ভালো লেগে গেছে, লালবাগের কিছু ড্রোন শট দেখছিলাম অনেকদিন আগে তখনও ভালো লাগছিলো। যদিও খুব বেশি জিনিসপাতি নাই ভেতরে তবুও সব মিলায়া পরিবেশটা চমৎকার। পুরান দেয়াল, পুরান ইট দেখে আমি এতটাই ইমোশনাল হয়ে গেছিলাম যে বারবার শুধু ছুঁয়ে দেখতেছিলাম ওগুলাকে।</p>
<h2 id="ললবগর-কললয়-ক-ক-আছ">লালবাগের কেল্লায় কী কী আছে?</h2>
<ul>
<li>
<p>মোটামুটি রকমের গাছপালা আর ফুলের বাগান।</p>
</li>
<li>
<p>একটা মসজিদ, কিছু বাধাই করা কবর।</p>
</li>
<li>
<p>পরিবিবির মাজার আর দূর্গের ধ্বংসাবশেষ। পরিবিবির মাজারে ছোটখাটো জাদুঘর আছে, তবে আমাদের প্রবেশ করতে দেয়া হয় নাই।</p>
</li>
<li>
<p>ছোট্ট ছোট্ট কিছু টিলা আর বিশাল ভাঙা দেয়াল।</p>
</li>
<li>
<p>শুকায় যাওয়া পুকুর, যেটারে পুকুর কম অ্যাম্ফিথিয়েটার বেশি মনে হয়।</p>
</li>
</ul>
<p>মোটামুটি এই হইলো সংক্ষেপে লালবাগে উপস্থিত জিনিসপাতির তালিকা। আরও অনেক টুকটাক জিনিস আছে, তবে বড় আকারে এইসবই।</p>
<figure class="align-center ">
    <img loading="lazy" src="/img/puran-dhaka/lalbagh-fort-2.webp#center"
         alt="এই সেই পুকুর কাম অ্যাম্ফিথিয়েটার"/> <figcaption>
            <p>এই সেই পুকুর কাম অ্যাম্ফিথিয়েটার</p>
        </figcaption>
</figure>

<h2 id="আরমনয়ন-চরচ">আর্মেনিয়ান চার্চ</h2>
<p>লালবাগের কেল্লা থেকে আমরা আর্মেনিয়ান চার্চের দিকে হাঁটা ধরলাম। ওখান থেকে হেঁটে যাইতে প্রায় আধ ঘন্টা লাগে। ক্রিসমাসের দিন হওয়ায় চার্চ সবার জন্যে উন্মুক্ত ছিলো, অন্যান্য সময় তেমনটা থাকে কিনা সেটা জানা নাই। চার্চ নিয়ে আমার ফ্যাসিনেশন ছিলো অনেক আগে থেকেই, বাসার কাছেই একটা চার্চ আছে তবে সেখানে সবার জন্যে প্রবেশাধিকার খুব সম্ভবত নাই তাই যাওয়াও হয় নাই। আর্মেনিয়ান চার্চ ছোট্ট জায়গা জুড়ে হইলেও জায়গাটা ঐতিহাসিক এবং যথেষ্ট সুন্দর। চার্চে প্রবেশের সময় রেজিস্টারে নাম এন্ট্রি করতে হয়, তখন আমাদের জানায় দেয়া হইলো কবরের ছবিগুলা বাদে আমরা যেকোনো কিছুর ছবি তুলতে পারবো। কারণটা সম্ভবত ধর্মীয়, আমার সঠিক জানা নাই। জিজ্ঞেস করা উচিত ছিলো কিন্তু চার্চ দেখার আগ্রহের চোটে সেই প্রশ্ন করা হয়ে উঠে নাই।</p>
<figure class="align-center ">
    <img loading="lazy" src="/img/puran-dhaka/armenian-church.webp#center"
         alt="আর্মেনিয়ান চার্চ"/> <figcaption>
            <p>আর্মেনিয়ান চার্চ</p>
        </figcaption>
</figure>

<p>চার্চের শুরুটাই হইছে আশেপাশে ছড়ায় ছিটায় থাকা কবর দিয়ে, মুভি সিরিজে যে গ্রেভইয়ার্ডগুলা দেখছি সেগুলা সাধারণত সমান্তরালে সার সার করে থাকে। এখানে দেখলাম নির্দিষ্ট করে সেরকম কোনো প্যাটার্ন মানা হয় নাই, তাছাড়া সবথেকে নতুন যে কবরটা আমার চোখে পড়ছে সেটাও আজ থেকে ১৭ বছর আগেকার। বেশিরভাগ কবরগুলাই মূলত ১৯ শতকের, অল্প কয়েকটা বাদে বাকিগুলায় গ্রেভস্টোন নাই। এপিটাফগুলা মূলত ইংলিশে লেখা, কিছু কিছু ল্যাটিন-ও আছে। সবথেকে বেশি নজর কাড়ছে চ্যাপেলের প্রবেশপথে থাকা একটা কবরের এপিটাফ, সবথেকে লাক্সারিয়াস আর সুন্দর এপিটাফ ছিলো সেটা। ঐ এপিটাফ থেকে সামান্য দূরেই একটা ভাঙা মূর্তি আছে।</p>
<p>চার্চটা আকারে ছোট হইলেও স্যাংকচুয়ারি দেখলে সেটা তেমন অনুভূত হয় না, কারণ হইলো ভেতরের উচ্চতা। অল্টার বাদে অন্যান্য অংশ খুব একটা জাকজমকপূর্ণ না। অল্টারের সামনেই ক্রুসিফাইড পেইনটিং রাখা। চার্চে খুব বেশি মানুষ ছিলো না, আমরা কিছুক্ষণের জন্যে চেয়ারে বসে চার্চটা দেখতেছিলাম। একটা সরু সিড়ি খেয়াল করলাম উপরে ওঠার জন্যে, সিড়ির ব্যাপারে জানতে চাইলে বলা হইলো ওখানে দর্শনার্থীদের প্রবেশাধীকার এখন নাই, উপর থেকে ঘন্টা সরাসরি দেখার সুযোগ আছে বাইরে থেকে যেটা সামান্য দেখা যায়। ১৭৮১ সালের এই চার্চে আমরা ছিলাম ২০ মিনিটের মতন।</p>
<h2 id="কচচইইই">কাচ্চিইইই!</h2>
<p>পুরান ঢাকা গিয়া বিরিয়ানী খাবো না সেরকম প্লান নিয়া তো বের হই নাই। আমার নির্দিষ্ট কোনো পছন্দ ছিলো না অবশ্য, যে কোনো একটা জায়গায় গিয়ে খাইলেই হইলো। খুঁজতে খুঁজতে একসময় গিয়ে ঢুকলাম গ্র্যান্ড নওয়াবে। পুরান ঢাকার রাস্তাঘাটের মতন গ্রান্ড নওয়াব-ও ছোটখাট। তাদের মাটন কাচ্চি আমার কাছে আহামরি কিছু মনে হয় নাই, কাচ্চির আলুর যে মর্যাদাটুকু প্রাপ্য সেটা তারা দিতে পারে নাই। তবে তাদের কাবাবটা ছিলো মারাত্মক।</p>
<p>কাচ্চির পাশাপাশি বিউটি লাচ্ছি খুঁজে সেখান থেকে লাচ্ছিও খাওয়া হইলো। জায়গাটা খুব একটা হাইজেনিক না আবার একটা ইন্টারেস্টিং ব্যাপার হইলো লাচ্ছি পার্সেল করে দিতে বলায় তারা পলিথিনে করা দিতে চাচ্ছিলো। স্বভাবতই সেটায় রাজি হওয়ার কারণ ছিলো না, তাই সেখান থেকে খেয়ে বের হইলাম।</p>
<p>খাওয়া দাওয়ার ভেতরে আমি এর বেশি কিছুতে আর যাই নাই, তবে বাকিদের মধ্যে তাসনিম &lsquo;আগুন পান&rsquo; নামক এক বিশেষ বস্তু ট্রাই করছে। যেটা লিট্রেলি আগুনের সাথে খাওয়া হয়!</p>
<figure class="align-center ">
    <img loading="lazy" src="/img/puran-dhaka/buriganga.webp#center"
         alt="বুড়িগঙ্গা নদী"/> <figcaption>
            <p>বুড়িগঙ্গা নদী</p>
        </figcaption>
</figure>

<h2 id="বইর-ফটফট-ভতর-সদরঘট">বাইরে ফিটফাট ভেতরে সদরঘাট</h2>
<p>খাওয়া দাওয়ার পর আহসান মঞ্জিল ঘুরার শখ ছিলো। কিন্তু সেখানে পড়া গেলো ফ্যাসাদে, অনলাইন টিকেট কেটে ঢুকা লাগবে কিন্তু ঐ তারিখের টিকিটের অপশন নাই, শেষমেশ গেটের সামনে থেকে ফিরতে হইলো। পাশেই সদরঘাট থাকায়, সেখানে যাওয়ার সিদ্ধান্ত হইলো। TBH, that was a good decision! বুড়িগঙ্গার কালো ময়লা পানি একটু মন খারাপ করানো বাদে এঞ্জয়মেন্টে বিশেষ প্রভাব ফেলে নাই। র‍্যান্ডম একটা লঞ্চের একদম ছাদ পর্যন্ত উঠে গেছিলাম, ছাদে বেশ কিছুক্ষণ লম্ফঝম্ফ করে দেখতে গেছিলাম সুরভী-৭। যেটা নাকি সবথেকে বড় লঞ্চ। টিকেট সেলার যেমনে কনভিন্স করছিলো সুরভী-৭ দেখার জন্যে, যেন না দেখলে জীবন বৃথা। অথচ আহামরি কিছুই ছিলো না, ছাদেও ওঠা সম্ভব হয় নাই।</p>
<figure class="align-center ">
    <img loading="lazy" src="/img/puran-dhaka/sadarghat.webp#center"
         alt="লঞ্চের ছাদ থেকে সদরঘাট"/> <figcaption>
            <p>লঞ্চের ছাদ থেকে সদরঘাট</p>
        </figcaption>
</figure>

<h2 id="বযক-ট-বস">ব্যাক টু বাসা</h2>
<p>পুরান ঢাকা জার্নির ইতি এখানেই। ততক্ষণে বিকাল গড়ায় গেছে। যতটা এক্সপেক্ট করছিলাম তার থেকে অনেকটা বেশি উপভোগ করছি। চকবাজারের মারাত্মক ট্রাফিক, পলেস্তারা খসা পুরান বিল্ডিং, লঞ্চঘাটে মানুষের চিল্লাফাল্লা এই সবকিছু নিয়ে ভাবলে রোমান্টিসিজম কাজ করে। স্থানীয় বাসিন্দা হইলে সেটা কতটুকু কাজ করতো সেটা ভাববার মতন বিষয়।</p>
]]></description></item><item><title>আজ চিত্রার বিয়ে</title><link>https://fahimscirex.github.io/bn/stack/aaj-chitrar-biye/</link><pubDate>Mon, 09 Aug 2021 10:51:56 +0600</pubDate><guid>https://fahimscirex.github.io/bn/stack/aaj-chitrar-biye/</guid><description><![CDATA[<table>
<thead>
<tr>
<th>বই</th>
<th>আজ চিত্রার বিয়ে</th>
</tr>
</thead>
<tbody>
<tr>
<td>লেখক</td>
<td>হুমায়ূন আহমেদ</td>
</tr>
<tr>
<td>প্রকাশনী</td>
<td>সময় প্রকাশন</td>
</tr>
<tr>
<td>মূল্য</td>
<td><a href="https://www.rokomari.com/book/1321/aj-chitrar-biye">রকমারি</a></td>
</tr>
<tr>
<td>প্রকাশকাল</td>
<td>২০০১</td>
</tr>
<tr>
<td>পৃষ্ঠা সংখ্যা</td>
<td>১০০</td>
</tr>
</tbody>
</table>
<h2 id="কহন-সকষপ">কাহিনী সংক্ষেপ</h2>
<p>রহমান সাহেব ঠিক করলেন রতনকে তিনি গতরাতের ঘটনাটা বলবেন। তিনি মাছের কথা বলা শুনতে পেয়েছেন শুনে অন্যরা হয়ত পাগল ঠাওড়াবে, তবে তার অফিসের পিয়ন রতন যে নির্বিকার আচরণ করবে সে ব্যাপারে তিনি নিশ্চিত। তাড়া থাকায় মাছের ঘটনা পুরোপুরি বলা হয় নি পরে। বড় মেয়ের কাছে চাইনিজ খাওয়াটা পাওনা আছে তার। চিত্রা বলেছিলো তার সাথে একদিন চাইনিজ খেতে যাবে, আজ রাতেই যাবেন ঠিক করেছেন তিনি। চটজলদি বাসায় গিয়ে তৈরি হয়ে থাকবেন যাতে দেরী না হয়। মেয়ের বিয়ে হয়ে যাচ্ছে দুদিন বাদে, বিয়ে করে বিলেতি গোছের মেরিন ইঞ্জিনিয়ার স্বামীর হাত ধরে নতুন জীবনে পা দেবে সে, তারপর আবার কবে এমন সুযোগ আসবে কে জানে!</p>
<p>হবু জামাইয়ের নামটা তার মনে নেই, ভুলে যাওয়া রোগ হয়েছে সম্প্রতি, কেউ নামটা জানিয়েছিলো কিনা সেটাও মনে করতে পারছেন না। শায়লা কিংবা ছোট মেয়ে মীরা, তারা কেউই চিত্রার বিয়ের ব্যাপারেই তাকে জানায় নি প্রথমে। বিয়ে ঠিক হওয়ার পর ছোটবোনের মুখে শুনেছিলেন নিজের মেয়ের বিয়ের কথা। বাসায় কী কী হচ্ছে সেসবের প্রায় কিছুই তিনি জানেন না, অনেকটা জড়বস্তুর মতন পড়ে থাকেন।</p>
<p>মীরা নিয়মিত টেলিফোনে কার সাথে যেন কথা বলছে। বলাই বাহুল্য রহমান সাহেব সেটাও লক্ষ্য করেন নি। তবে শায়লা ঠিক ঠিক নজরে রেখেছেন, এর একটা বিহীত-ও করবেন শীঘ্রই। তার ধারণা ছেলেটা আর কেউ নয় তাদের ভাড়াটের চাচাতো ভাই মজনু, তাই শায়েস্তা করতে খুব একটা বেগ পেতে হবে না।</p>
<p><img loading="lazy" src="/img/aaj-chitrar-biye.webp" alt="Aaj Chitrar Biye"  />
</p>
<p>বিয়ের আগের দিন ছোট বোন স্বামীর সাথে ঝগড়া করে রহমান সাহেবের কাছে চলে আসায় তিনি বেশ বিপদেই পড়লেন। শায়লা ফরিদাকে পছন্দ করেন না, ফরিদার হাত টানের স্বভাব আছে, তিনি তাকে বাড়িতে থাকতে দিতে রাজি নন। অগত্যা বোনকে নিয়ে বেরিয়ে পড়লেন আবার বাসায় পৌঁছে দেয়ার জন্যে। বোনের জন্যে তার অসম্ভব মায়া কাজ করে, তবুও তিনি সেদিন ভাইয়ের দায়িত্ব পালন করে উঠতে পারেন নি। বোনকে ঠেলে দিয়েছিলেন অনিশ্চয়তার দিকে আর ফরিদা আবিষ্কার করেছিলো তার গোবেচারা ভাইটি কতটা নিরুপায় আর একা!</p>
<h2 id="পরতকরয়">প্রতিক্রিয়া</h2>
<p>&lsquo;আজ চিত্রার বিয়ে&rsquo;র কাহিনী নির্দিষ্ট কোনো চরিত্রকে কেন্দ্র করে না। কাহিনী সংক্ষেপে যদিও চিত্রার বাবা ওরফে চৌধুরী খলিলুর রহমানকে পুঁজি করেই সংক্ষেপিত কাহিনী বলেছি। &lsquo;আজ চিত্রার বিয়ে&rsquo; আপাত দৃষ্টিতে বিচ্ছিন্ন কিছু মানুষের গল্প। হুমায়ূন আহমেদের সংখ্যাগরিষ্ঠ উপন্যাসগুলো যেমন হয়, এটাও তেমন-ই। একই ধাঁচের হলেও এটা অস্বীকার করার রাস্তা নেই, পাঠককে আবেগে জর্জরিত করার ক্ষমতা এই উপন্যাসের-ও আছে ষোলআনা। অদ্ভুত সংলাপ, অদ্ভুত চরিত্র আর মধ্যবিত্ত পরিবারের বিষণ্ণতায় মোড়া একটি উপন্যাস। সব মিলিয়ে নতুন খামে পুরোনো চিঠির মতন অবস্থা।</p>
<p>অদ্ভুত অথচ সরল আর রুঢ় বাস্তবতার প্রতিফলন এই উপন্যাস। গোবেচারা স্বামী, স্নেহপরায়ণ ভাই কিংবা সন্তানদের মাঝে থেকেও একা একজন বাবার উপস্থিতি যেমন আছে, তেমনি আছে স্ত্রীর গায়ে হাত তোলা নির্দয় এক স্বামীর উপস্থিতি। ভিন্ন চরিত্র ভিন্ন মানসিকতা ভিন্ন আর্থিক অবস্থা অথচ গল্পটা সবারই এক। সবাই কাছে থেকেও যেন ভীষণ দূরে। ভালোবাসা যেখানে দীর্ঘশ্বাস হয়ে বেরোয় কিন্তু দূরত্ব শেষমেশ ঘোঁচাতে পারে কিনা তা আমরা জানি না। হুমায়ূন আহমেদ কখনো সেটা বলে যান নি, বলবেনও না।</p>
]]></description></item><item><title>আকাশ বাড়িয়ে দাও</title><link>https://fahimscirex.github.io/bn/stack/akash-bariye-dao/</link><pubDate>Wed, 03 Mar 2021 07:14:03 +0600</pubDate><guid>https://fahimscirex.github.io/bn/stack/akash-bariye-dao/</guid><description><![CDATA[<table>
<thead>
<tr>
<th>বই</th>
<th>আকাশ বাড়িয়ে দাও</th>
</tr>
</thead>
<tbody>
<tr>
<td>লেখক</td>
<td>মুহম্মদ জাফর ইকবাল</td>
</tr>
<tr>
<td>প্রকাশনী</td>
<td>জ্ঞানকোষ</td>
</tr>
<tr>
<td>মূল্য</td>
<td><a href="https://www.rokomari.com/book/9051/akash-bariea-dao">রকমারি</a></td>
</tr>
<tr>
<td>প্রকাশকাল</td>
<td>১৯৮৭</td>
</tr>
<tr>
<td>পৃষ্ঠা সংখ্যা</td>
<td>৭২</td>
</tr>
</tbody>
</table>
<h2 id="কহন-সকষপ">কাহিনী সংক্ষেপ</h2>
<p>আকাশ বাড়িয়ে দাও মুক্তিযুদ্ধ পরবর্তি ঢাকাকে নিয়ে লেখা। যুদ্ধকালীন তিক্ততা এবং পরবর্তি সময়ের হতাশা মারাত্মকভাবে আঘাত করেছিলো অনেককে। বাবলু সেরকমই একজন। বিধ্বস্ত একটা সময় পার করে, একসময়কার স্বাধীন দেশকে এগিয়ে নিয়ে যাওয়ার স্বপ্ন মদের বোতলে গুলিয়ে গিলে খাচ্ছিলো সে। আগে ছটফট করেছিলো দেশ স্বাধীন করতে আর তখন ছটফট করছিলো সেই দেশ ছেড়ে চলে যাওয়ার জন্যে। দেশের কথা মনে পড়লেই যেন মুখের ভেতর একদলা থুথু জমে যায়। নামমাত্র সঙ্গীদের ভীড়ে ইউনিভার্সিটি পড়ুয়া আমিনের সাথেই তার ছিলো অন্তরঙ্গতা। আর কেউ না বুঝুক আমিন বুঝতে পারতো বাবলুকে। বন্ধুমহলের পাল্লায় পড়ে এককালের মুক্তিযোদ্ধা পা দিয়েছে অপরাধ জগতে, সেটা ভাবতেই আমিনের প্রচন্ড দুঃখ এবং ভয় কাজ করতো। এই অসমবয়সী বন্ধুত্বের গভীরতা অতুলনীয়। হিংস্রতা তো সে নিজেও কম দেখেনি, যেন এক অলৌকিক বলে মৃত্যুর মুখ থেকে বেঁচে ফিরেছে সে। কোনো মানে আছে এই বেঁচে ফেরার? শেষের দিকে শুরু হয় একটি প্রণয়ের গল্পের। কারণবশত কাউকে জীবনে জড়ানোর ইচ্ছে না থাকলেও জেসমিন এসে পড়ে তার জীবনে। কতদূর গড়ায় এই প্রণয়?</p>
<p><img loading="lazy" src="/img/akash-bariye-dao.webp" alt="Akash Bariye Dao"  />
</p>
<h2 id="পরতকরয়">প্রতিক্রিয়া</h2>
<p>স্যারের বই পড়ি না বেশ কয়েক বছর হয়ে গেলো। শৈশব-কৈশোরের মাঝামাঝি একটা সময়ে ওনার লেখা প্রায় ১৫০টা বই পড়েছিলাম, একটু বড় হয়ে যাওয়ার পর অন্য লেখকদের প্রতি আগ্রহ বেড়ে যাওয়ায় ওনার বই আর পড়া হয় নি। কিশোর উপন্যাস, সায়েন্স ফিকশন বাদে অন্য যে বইগুলো তিনি লিখেছেন সেসবের প্রায় কিছুই আমি পড়ি নি। <strong>আকাশ বাড়িয়ে দাও</strong> সেরকমই একটা উপন্যাস। এতদিন পর স্যারের বই আবার যখন পড়তে শুরু করলাম, তখন স্কুল জীবনের স্মৃতিগুলো আকস্মিকভাবে নাড়া দিয়েছিলো। স্কুল জীবনের একটা বড় অংশ জুড়েই ছিলেন মুহম্মদ জাফর ইকবাল।
ওনার মুক্তিযুদ্ধ সংশ্লিষ্ট লেখাগুলো বরাবরের মতই আমার প্রিয়। আকাশ বাড়িয়ে দাও এর ক্ষেত্রেও সেটার ব্যত্যয় ঘটেনি। কাহিনী মূলত মুক্তিযুদ্ধ-পরবর্তী ঢাকা কে কেন্দ্র করে, তবে ঘুরেফিরে মুক্তিযুদ্ধকালীন সময়কার চিত্রগুলোও চলে এসেছে স্বভাবতই। একজন মুক্তিযোদ্ধা একসময় অপরাধ জগতে পা দিলে তার প্রতি ঘৃণা জন্মানোটা অসম্ভব কিছু না, এখানে বরং আমার মনে তার প্রতি মায়া তৈরি হয়েছে। লেখক সেই মায়াটাই তৈরি করে রেখেছেন এখানে। কী দুঃসহ হতাশায় জর্জরিত হয়ে কেউ ঐ পথে পা বাড়ায় সেটাই ভাবিয়েছেন। স্বল্প সময়ের উপস্থিতি অথচ শক্তিশালী চরিত্রের দেখা পাওয়া যাবে এখানে। সবার মুখে ঘুরে ফিরে যে কথা শুনে এসেছি সেই কথার উদাহরণও পেয়েছি, <em>প্রেম কখনো বলে কয়ে আসে না</em>।</p>
<p>বেশিরভাগ সময় কিশোর উপন্যাস গুলোই পড়েছি বলে এই লেখাকে একদমই ভিন্নধর্মী মনে হয়েছে, যেন এক নতুন জাফর ইকবালকে আবিষ্কার করলাম। পরিণত পাঠকের জন্যে একজন পরিনত লেখকের লেখা। উনি এই ধারা বজায় রাখলে হয়তবা ভিন্ন ধরণের লেখার জন্যে বিখ্যাত হতেন। সেরকমটা হওয়াটাই যে স্বাভাবিক এই উপন্যাসের লেখার শক্তিমত্তাই সেটা বলে দেয়। ভাগ্যিস উনি সেটা করেন নি, ভাগ্যিস আমি কিংবা আমরা চমৎকার একটা শৈশব উপহার পেয়েছিলাম তার থেকে।</p>
]]></description></item><item><title>Gaming on Linux</title><link>https://fahimscirex.github.io/bn/bits/gaming-on-linux/</link><pubDate>Mon, 01 Mar 2021 11:14:19 +0600</pubDate><guid>https://fahimscirex.github.io/bn/bits/gaming-on-linux/</guid><description><![CDATA[<p>Valve এবং AMD&rsquo;র কারণে লিনাক্স গেমিং আগের থেকে বেশ ভালো অবস্থানে আছে। স্টিম প্রোটন কম্প্যাটিবিলিটি লেয়ার দিয়ে অনেক গেম এখন আউট অব দ্য বক্স খেলা যাচ্ছে, আর CS:GO, Tomb Raider, Dota 2 এর মতন নেটিভ গেমস তো আছেই। Steam যে লিনাক্সে এভেলেবল সেটা অনেক পুরোনো খবর। Epic Games Launcher ও ব্যবহার করা যাচ্ছে বছর দুয়েক হলো। এছাড়াও সম্প্রতি Heroic Launcher নামে এপিক গেমস এর আরো একটা আনঅফিসিয়াল ক্লায়েন্ট পাবলিশ হয়েছে।</p>
<p>Valve ২০২২ সালে স্টিম ডেক রিলিজের ঘোষনা দিয়েছে যেটা চলবে আর্চলিনাক্স ভিত্তিক স্টিম ওএস এ। শতভাগ গেমকে প্রোটন কম্প্যাটিবিলিটির আওতায় আনার আশ্বাস দিয়েছে তারা। যদিও এটা বেশ শক্ত একটা কাজ, শতভাগ গেমকে প্রোটন কম্প্যাটিবল করা অত্যন্ত সময় স্বাপেক্ষ ব্যাপার। তবুও আশা করাই যায় বড় টাইটেলগুলো লিনাক্সে শীঘ্রই খেলা যাবে।</p>
<p><img loading="lazy" src="/img/gaming-on-linux.webp" alt="Gaming-on-Linux"  />
</p>
<h2 id="কভব-গম-কর-যব-লনকস">কীভাবে গেমিং করা যাবে লিনাক্সে?</h2>
<ul>
<li><a href="https://steampowered.com">Steam</a> : স্টিমে প্রচুর নেটিভ গেমস রয়েছে, সেগুলো মূলত স্টিম ওএস <em>(A Linux based gaming OS from Valve)</em> এর জন্যে পোর্ট করা হয়। সেগুলো কোনো রকমের ইস্যু ছাড়াই খেলা যায়। এছাড়া নন-পোর্টেড গেমগুলোও বড়সড় কোনো টুইক করা ছাড়াই খেলা যায়। উদাহরণস্বরুপ, হালের Cyberpunk 2077 ও লেটেস্ট প্রোটন <em>(A compatibility layer that helps to run Windows game which comes with Steam launcher, developed by Valve)</em> দিয়ে খেলা যাচ্ছে।</li>
<li><a href="https://lutris.net">Lutris</a> : লু্ট্রিস একরকমের লঞ্চার যেটা বিভিন্ন প্লাটফর্মের গেইম রান করতে সাহায্য করে। যেখানে কোনো একটা গেম লিনাক্সে সেটাপ করার জন্যে অনেক রকমের টুইক করতে হতো, সেই টুইকগুলো লুট্রিস-ই করে দেয়। যে কারণে এক ক্লিকেই গেম ইন্সটল করা সম্ভব হয়। Steam, Epic Games, GOG, Humble Bundle এর মতন সোর্স থেকে গেম ইন্সটল করা যায়। এছাড়াও Lutris এর নিজস্ব লাইব্রেরি আছে যেখানে ভালো এমাউন্ট এর গেমস থাকছে, আর কাস্টম ইনস্টেলশন তো থাকছেই। Windows গেমস এর পাশাপাশি PPSSPP, PS2, PS3, Wii এর মতন কন্সোল গেমসও খেলা যায়।</li>
<li><a href="https://playonlinux.com">PlayOnLinux</a> : প্লে অন লিনাক্স লুট্রিস এর মতন Wine কে কম্পাটিবিলিটি লেয়ার হিসেবে ব্যবহার করে গেম রান করে। অতিরিক্ত যা থাকছে সেটা হলো গেমস ছাড়াও এটা উইন্ডোজ সফটওয়্যার রান করতেও সাহায্য করে।</li>
<li><a href="https://epicgames.com">Epic Games Launcher</a> : এপিক গেমস দুইভাবে ব্যবহার করা যাচ্ছে। লু্ট্রিস দিয়ে এবং <a href="https://heroicgameslauncher.com/">Heroic Launcher</a> দিয়ে। Heroic এপিক গেমস লঞ্চার এর একটা আনঅফিসিয়াল ক্লায়েন্ট।
লিনাক্স এ গেমিং এর জন্যে এই কয়টাই সবথেকে সুবিধাজনক টুলস। উইন্ডোজ এর কোন গেমটি লিনাক্সে কতটা কম্পাটিবল সেটার একটা তালিকা পাওয়া যাবে ProtonDB এর ওয়েবসাইটে।</li>
</ul>
<p>লিনাক্স ডিস্ট্রোগুলোতে কোন গেম কতটুকু কম্প্যাটিবল সেই সম্পর্কে বিস্তারিত জানা যাবে <a href="https://protondb.com">ProtonDB</a> এর মাধ্যমে। ProtonDB তে গিয়ে গেমের নাম সার্চ করলেই রেজাল্টে দেখা যায় সেই গেম সম্পর্কে ইউজারদের রিভিউ। ব্রোন্জ, প্ল্যাটিনাম, গোল্ড ইত্যাদি ট্যাগ এর মাধ্যমে প্রতিটি গেমের কম্প্যাটিবিলিটি মার্ক করা হয় এখানে।
আশা করছি যারা লিনাক্স ইউজার আছেন তারা লিনাক্সে গেমিং সম্পর্কে মোটামুটি একটা ধারণা পেয়ে যাবেন।</p>
]]></description></item><item><title>পুরোনো কৌতুক</title><link>https://fahimscirex.github.io/bn/stack/purono-koutuk/</link><pubDate>Wed, 19 Feb 2020 19:23:00 +0600</pubDate><guid>https://fahimscirex.github.io/bn/stack/purono-koutuk/</guid><description><![CDATA[<table>
<thead>
<tr>
<th>বই</th>
<th>পুরোনো কৌতুক</th>
</tr>
</thead>
<tbody>
<tr>
<td>লেখক</td>
<td>মুরাদুল ইসলাম</td>
</tr>
<tr>
<td>প্রকাশনী</td>
<td>আদর্শ</td>
</tr>
<tr>
<td>মূল্য</td>
<td>২০০৳</td>
</tr>
<tr>
<td>প্রকাশকাল</td>
<td>২০১৮</td>
</tr>
<tr>
<td>পৃষ্ঠা সংখ্যা</td>
<td>১০৩</td>
</tr>
<tr>
<td>ঘরানা</td>
<td>থ্রিলার</td>
</tr>
</tbody>
</table>
<blockquote>
<p>“পৃথিবীর সবচেয়ে পুরোনো কৌতুক কি জানো? ওল্ড জোক? মানুষ। মানুষই হলো কৌতুক।”</p>
</blockquote>
<h2 id="কহন-সকষপ">কাহিনী সংক্ষেপ</h2>
<p>বাংলাদেশের লোকসঙ্গীত নিয়ে গবেষণাধর্মী প্রজেক্ট এর কাজে বাংলাদেশে এসেছেন ফেইন্ট মাইকস। ফিন নামেই পরিচিতরা তাকে ডাকে। বাংলাটা ভালোই বলতে পারেন, লিখতে গেলেই যা একটু বাধে আর কি! বাংলাদেশে ফিন এর চেনাজানা বলতে গুটিকয়েক মানুষ। এর মধ্যে রয়েছে তার সহকর্মী এবং ভালো বন্ধু ‘অপু’, একজন নিহিলিস্ট, যে প্রতিরাতেই মদ খেয়ে টালমাটাল হয়ে রাস্তায় পড়ে থাকে। এরপরে মইনুদ্দিন আরিফের প্রসঙ্গে আসা যাক। ইনি ফিন এর পাশের এপার্টমেন্টে থাকেন। উগ্র কমিউনিস্ট, জেল খেটেছেন লম্বা সময়, বর্তমানে চুপিসারে কী কী যেন করে বেড়ান! আরও একজন আছেন, ইনি বিদেশিনী। ফিন এর রিসার্চ টিম এর প্রধান, সুন্দরী এবং বন্ধুসুলভ।</p>
<p><img loading="lazy" src="/img/purono-koutuk.webp" alt="Purono Koutuk"  />
</p>
<p>ঢাকার পথেঘাটে খুন রাহাজানি ঢাকাবাসীদের কাছে পুরোনো হলেও ফিনের কাছে একদমই নতুন। চোখের সামনে একজনকে খুন হতে দেখে সে। খুনিকে সরাসরি দেখতে না পেলেও সে যে কালো পোশাক এবং মাস্ক পরিহিত ছিলো এটুকু বলা যাচ্ছে নির্দ্বিধায়। ভিক্টিম এর খোঁজ করতে গিয়ে সে নিজের হাতেই পুলিশের হাতকড়া পরিয়ে বসে, প্রত্যক্ষভাবে জড়িয়ে পরে খুনের তদন্তে। অবশ্য কিছুদিন পর পুলিশ তাকে নির্দোষ ঘোষণা করে। কিন্তু এরই মধ্যে খুনিকে খুঁজে বার করার নেশা পেয়ে বসে ফিন কে। খুনের ধরণ মোটেও পুরোনো নয়, একইভাবে বছরখানেক ধরে খুন হয়ে আসছে। তাই পুলিশেরও মাথাব্যাথার কারণ এই খুনি। খুনের ঝামেলায় জড়িয়ে পড়ায় মিডিয়ার নজরে আসে ফিন। সেই সূত্রে মনীষা নামের একজন উগ্র নারীবাদীর সাথে পরিচয় হয় তার।</p>
<p>খুনের তদন্তে যতই সে ডুবতে থাকে ততই ঘোলা হতে থাকে জল, কে আসলে খুনি কিছুতেই বুঝে উঠতে পারে না। উল্লেখিত সব চরিত্রকেই খুনি মনে হতে থাকে তার। এরই মাঝে কালো পোশাকে ঢাকা সেই ব্যক্তি তাকে খুন করার চেষ্টা করেছে। কে সেই ব্যক্তি? কেনইবা খুনগুলো করছে সে?</p>
<h2 id="মতমত">মতামত</h2>
<p>ছোট, তবে উপভোগ্য একটা থ্রিলার। খুব আহামরি রকমের থ্রিলার মনে হয় নি, যেমনটা হয়ে থাকে থ্রিলারের ক্ষেত্রে আবার মন্দ-ও বলা চলে না। বছরখানেক আগে এই থ্রিলারের ভালো কিছু ফিডব্যাক পাওয়ায় পড়ে দেখার সাধ ছিলো, বাতিঘরের বাইরে থ্রিলার তেমন পড়া হয় না আমার তাই আগ্রহটা ছিলো তীব্র। বেশ কিছু চরিত্র স্থান পেয়েছে এই বইয়ে। এত চরিত্রের মধ্যে আসল খুনিকে বের করতে গেলে গোলকধাঁধায় ঢুকে পড়াটা অস্বাভাবিক কিছু না। বইয়ের শেষ অংশ পর্যন্ত জানতে চাওয়ার আগ্রহটা ধরে রেখেছিলো। মেদহীন, মেপে মেপে লেখা হওয়ায় বিরক্তি ছাড়াই এক বসায় পড়ে ফেলেছিলাম।
মুরাদুল ইসলামকে আমি মূলত চিনি তার ব্লগের কারণে। তার ব্লগ আমার পছন্দের তালিকায় জায়গা করে নিয়েছে অনেক আগেই। তাই তার ভিন্ন রকম চিন্তাধারা নিয়ে লেখার সাথে তাই পরিচয় আছে। &lsquo;পুরোনো কৌতুক&rsquo; যতটা না থ্রিলার তার থেকেও বেশি সেইসব চিন্তাধারার বহিঃপ্রকাশ। প্রতিটা অধ্যায় শুরু করেছেন কবিতার লাইন দিয়ে, প্রতিটা চরিত্রেই ভিন্ন রকম দর্শনবোধ এর উদাহরণ উপস্থিত।</p>
]]></description></item><item><title>নিখোঁজকাব্য</title><link>https://fahimscirex.github.io/bn/stack/nikhojkabbo/</link><pubDate>Wed, 27 Nov 2019 15:46:00 +0600</pubDate><guid>https://fahimscirex.github.io/bn/stack/nikhojkabbo/</guid><description><![CDATA[<table>
<thead>
<tr>
<th>বই</th>
<th>নিখোঁজকাব্য</th>
</tr>
</thead>
<tbody>
<tr>
<td>লেখক</td>
<td>সালমান হক</td>
</tr>
<tr>
<td>প্রকাশনী</td>
<td>বাতিঘর</td>
</tr>
<tr>
<td>প্রথম প্রকাশ</td>
<td>২০১৭</td>
</tr>
<tr>
<td>প্রচ্ছদ</td>
<td>সিরাজুল আলম নিউটন</td>
</tr>
<tr>
<td>প্রচ্ছদ মূল্য</td>
<td>১৮০ টাকা</td>
</tr>
<tr>
<td>ঘরানা</td>
<td>থ্রিলার</td>
</tr>
</tbody>
</table>
<h2 id="কহন-সকষপ">কাহিনী সংক্ষেপ</h2>
<p>শান্তিপুর্ণভাবেই কাটছিল ইন্সপেক্টর জাহিদের দিনগুলো। কাটবে না-ই বা কেন? কয়েক দশকেও কোনো খুন-খারাপির নাম গন্ধ নেই রতনপুরে। জন্মস্থান হওয়ার সুবাদে আরও সুবিধে, সকলের পরিচিত মুখ, সেও সবাইকেই চেনে। উত্তেজনাবিহীন অকর্মণ্য দিনগুলো তাই সরলগতিতে কেটে যাচ্ছিলো। রিখটার স্কেলে যেন হুট করেই সাত উঠে গেলো। সপ্তাহখানিকের ব্যবধানে তিন তিনটা মেয়ে নিখোঁজ হয়ে গেলো রতনপুর থেকে। যেনতেন পরিবারের নয়, সবাই প্রভাবশালী বাড়ির মেয়ে। তাই মাথাব্যাথাটা এখন একটু বেশিই রতনপুর পুলিশ স্টেশনের ওসি থেকে কনস্টেবল পর্যন্ত।</p>
<p><img loading="lazy" src="/img/nikhojkabbo.webp" alt="Nikhojkabbo"  />
</p>
<p>কূলকিনারা না হওয়ায় স্পেশাল ব্রাঞ্চ থেকে পাঠানো হলো নাবিদ আল নিয়াজ কে। নাবিদের আগমনের পর পরিস্থিতি আরও জটিল হয়ে গেলো। একে একে বেরিয়ে পড়লো দুইটি মেয়ের লাশ, তৃতীয়জন এখনও নিখোঁজ। কিডনাপিং বা রেপিংএর কেস ছিলো না এগুলো। প্রথম মেয়েটির মৃত্যু হয় পানিতে ডোবার ফলে, সাঁতার জানতো না সে। কিন্তু তার লাশ পাওয়া যায় মাটি খুঁড়ে। আর দ্বিতীয় জনের মৃত্যু হয় শ্বাস রোধ করার ফলে।</p>
<p>অর্থ যদি কারণ না হয়ে থাকে তাহলে কেন নিখোঁজ হচ্ছে আর মেরে ফেলা হচ্ছে মেয়েগুলোকে? তাহলে কী সিরিয়াল কিলিং? তাও আবার এমন এক শহরতলীতে? সন্দেহভাজনদের নজরে রেখেও বিশেষ সুবিধা করতে পারছে না পুলিশেরা। শেষমেশ কিছু সূত্র হাতে আসলো, অপরাধী তাহলে ধরা পড়তে চলেছে!</p>
<h2 id="মতমত">মতামত</h2>
<p>সালমান হকের প্রথম মৌলিক থ্রিলার নিখোঁজকাব্য। থ্রি এ এম সিরিজ অনুবাদ করে পুর্বেই নাম কামিয়েছেন তিনি। নিখোঁজকাব্য-ও উপভোগ করার মত বই। প্রায় গ্রাম্য এক অঞ্চলকে ভিত্তি ধরে এগিয়েছে বইয়ের কাহিনী। লেখার সাবলীল ভঙ্গি আর প্রশ্নের উত্তর জানার আগ্রহ পাঠককে আকৃষ্ট করার মতন। খুব জটিল কোনো কাহিনী নয় নিখোঁজকাব্য, তবে থ্রিলার হিসেবে বেশ ভালো সেটা বলতেই হয়। বইটা বেশ দ্রুত শেষ করে দেওয়া হয়েছে বলে মনে হয় আমার। দেখা যায় অনেকেই বেশি বর্ননা বা অতিরিক্ত বর্ননা পছন্দ করেন না, তবে আরও বিস্তারিত লেখার অভাব বোধ করেছি পড়ার সময়। সব মিলিয়ে ভালো একটা মৌলিক থ্রিলার, অন্যান্যদের ভালো লাগবে আশা করি।</p>
]]></description></item><item><title>ফাইট ক্লাব</title><link>https://fahimscirex.github.io/bn/stack/fight-club/</link><pubDate>Sun, 17 Mar 2019 10:49:00 +0600</pubDate><guid>https://fahimscirex.github.io/bn/stack/fight-club/</guid><description><![CDATA[<table>
<thead>
<tr>
<th>বই</th>
<th>ফাইট ক্লাব</th>
</tr>
</thead>
<tbody>
<tr>
<td>লেখক</td>
<td>চাক পালানিউক</td>
</tr>
<tr>
<td>অনুবাদ</td>
<td>নাবিল মুহতাসিম</td>
</tr>
<tr>
<td>প্রকাশনী</td>
<td>বাতিঘর</td>
</tr>
<tr>
<td>প্রথম প্রকাশ</td>
<td>২০১৫ (অনুবাদ)</td>
</tr>
<tr>
<td>পৃষ্ঠা</td>
<td>২০৮</td>
</tr>
<tr>
<td>মুদ্রিত মূল্য</td>
<td>২০০</td>
</tr>
<tr>
<td>ঘরানা</td>
<td>থ্রিলার</td>
</tr>
</tbody>
</table>
<h2 id="কহন-সকষপ">কাহিনী সংক্ষেপঃ</h2>
<p>ভিড়ের বাইরে অন্ধকারের মধ্যে থেকে চ্যাপ্টার লিডার এর কন্ঠ শোনা যায়:</p>
<blockquote>
<p>“ফাইট ক্লাব এর প্রথম নিয়ম হচ্ছে ফাইট ক্লাব নিয়ে কোনো কথা বলা যাবে না।
ফাইট ক্লাব এর দ্বিতীয় নিয়ম হচ্ছে ফাইট ক্লাব নিয়ে কোনো কথা বলা যাবে না।
ফাইট ক্লাব এর তৃতীয় নিয়ম হচ্ছে একসাথে কেবলমাত্র একটা ফাইট…”</p>
</blockquote>
<p>ফাইট ক্লাবের এই নিয়মগুলো শোনা যায় প্রায় ১০০ শহরে, আধডজন ভাষায়। টাইলার ডার্ডেন নামে এক সাবান প্রস্তুতকারী শহরের বারগুলোতে গিয়ে ভিন্ন ধরনের ক্লাব তৈরি করে বেড়াচ্ছে যার নাম &lsquo;ফাইটক্লাব&rsquo;। প্রজেক্ট মেহ্যাম এর মত ধ্বংসাত্মক কর্মকান্ডের জন্য মানুষ জড়ো করা হচ্ছে এই ফাইট ক্লাবগুলো থেকেই। পেপার স্ট্রিটের ভাড়া করা বাড়িতে টাইলারের ব্রেইন ওয়াশ করা স্পেস মাঙ্কিগুলো (ফাইট ক্লাব থেকে জড়ো করা লোকগুলো) কাজ করে যাচ্ছে পৃথিবী ধ্বংস করার মত ভয়ঙ্কর এক উদ্দেশ্য সাধনের জন্য।</p>
<p><img loading="lazy" src="/img/fight-club.webp" alt="Fight Club"  />
</p>
<p>বিকৃত মানসিকতার টাইলারকে থামাতে পারবে শুধুমাত্র একজনই। নাম না জানা একজন অটোমোবাইল রিকল স্পেশালিস্ট, যে টাইলারের সবচেয়ে ঘনিষ্ঠ। নিজের জীবন নিয়ে, কাজ নিয়ে অসন্তুষ্ট এই ব্যক্তি। মারাত্মক ইনসমনিয়ায় ভুক্তভুগি একজন চাকুরিজীবীর কী এমন বিশেষ ক্ষমতা আছে, যার দ্বারা সে এই পুরো পরিকল্পনা বানচাল করে দিতে পারে? খুনের দায়ে অভিযুক্ত এই ব্যক্তিটি প্রমাণ থাকা সত্ত্বেও নিজেকে নির্দোষ বলছে, কেন?</p>
<h2 id="পঠ-পরতকরয়">পাঠ প্রতিক্রিয়াঃ</h2>
<p>ইতিহাসের অন্যতম চমৎকার একটা থ্রিলার। ‘ফাইট ক্লাব’ বিখ্যাত হওয়ার কারণ শুধুমাত্র এর থ্রিল বা টুইস্ট না, থ্রিলারের ভেতর লুকিয়ে থাকা জীবন সম্পর্কে চমৎকার কিছু ধারণাও বিখ্যাত হওয়ার কারণের মধ্যে পড়ে। বইয়ের শেষের দিকে পাঠক আচমকা একটা ধাক্কা খাবেন। এমন কিছু একটা জানতে পারবেন যেটা তারা আন্দাজ করেন নি।</p>
<p>কাহিনীর চরিত্রের বৈশিষ্ট, বিষয়বস্তু অত্যন্ত উদ্ভট। এতটাই উদ্ভট যে আমার মনে হয়েছে পাঠক সেগুলো পড়ার পর নিজে থেকেও কখনো করতে পারে। তবুও এই উদ্ভট জিনিসগুলোর অন্তরালে লুকিয়ে আছে জীবনবোধ নিয়ে অতি বাস্তব কিছু ধারণা। গাড়ি-বাড়ি, চাকরি-অর্থ কখনোই নিজের পরিচয় হতে পারে না। মানুষের পরিচয় হলো সে মানুষ। তার আত্মা, সৃজনশীলতা, বৈশিষ্ট্য-ই তার পরিচয়। হার-জিত এ প্রকৃত কৃতিত্ব নেই, টিকে থাকাটাই আসল। টিকে থাকতে হলে জীবনে কষ্ট করতেই হবে। যে কাজ আপনি ভালোবাসেন না শুধু শুধু সেই কাজে লেগে থেকে নিজের জীবন নষ্ট করার কোনো মানে হয় না।</p>
<p>অনুবাদ প্রসঙ্গে আসি। অনুবাদ ভালো না। এক বাক্যেই বলে দিলাম অনুবাদ আমার ভালো লাগে নাই। অনুবাদ কেন পড়া হয়? যে ভাষায় আমি পড়তে স্বাচ্ছন্দ্যবোধ করি বেশি, আবেগ অনুভূতি যে ভাষার সাথে অতপ্রোতভাবে জড়িত সেই ভাষায় যেন মূল লেখাকে অনুধাবন করতে পারি। কিন্তু এই অনুবাদে উল্টোটা হয়েছে, বিষয়বস্তু বোঝাটা আরো কঠিন করে দিয়েছে। ইংরেজি বইটা পড়াটাই হয়তো ভালো হতো।</p>
<p>প্রচুর গালি আছে এই বইয়ে, পর্নোগ্রাফিক বিষয়বস্তুর কিছু নমুনাও আছে। ব্যক্তিগতভাবে বইয়ে গালিগালাজ থাকাটা পছন্দ না করলেও আমি মনে করি উপন্যাসকে আরও বাস্তবিক করতে গেলে বাস্তবিক বিষয়বস্তুই থাকাটাই স্বাভাবিক। কিন্তু গালিগুলোর রূপান্তর জুতসই হয় নাই।</p>
<p>ফাইট ক্লাব উত্তম পুরুষে লেখা হয়েছে, কিন্তু বক্তার নাম কোথাও উল্লেখ করা নাই। এমনকি চাক পালানিউক বলেছেন তিনি নিজেই জানেন না বক্তার নাম কী! একই নামে, একই প্লটে এর মুভিও আছে, ব্রাড পিট অভিনীত মুভিটিও বিখ্যাত।</p>
<p>আমি বইটা পড়ার জন্য উৎসাহ দিব সবাইকে। এরকম চমৎকার বই পড়া উচিত। আর সাথে এটাও বলবো উদ্ভট ব্যাপারগুলোর দ্বারা প্রভাবিত না হয়ে ইতিবাচক ইঙ্গিতগুলো গ্রহণ করার জন্য।</p>
]]></description></item></channel></rss>